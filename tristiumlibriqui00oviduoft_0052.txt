14 · PROLEGOMENA.

rationibus cumulavit, ac prope dixerim, oneravit, quo luminum
illorum vis atque efficacia non parum debilitatur , animusque
legentis a summa carminis, et ab ipsa re, quae illis illustra-
tur et ornatur, ad singulas eius partes aut secundaria abstra-
hitur. Neque ab aliis rhetorum pigmentis, ab inani verborum
repetitione, sententiarum et versiculorum concinnitatibus, et
quae sunt huius generis alia, satis diligenter temperavit. De-
nique in nonnullis quoque carminibus nimium affectus studium
notatur, sensusque non veri ac sinceri plenoque de pectore
profluentes sed ad impellendos commovendosque legentium a-
nimos arcessiti esse videntur. Caussa vero horum elegantium
vitiorum repetenda partim videtur e poetae doctrina puerili.
Constat enim Ovidium, ad summos in civitate! honores a pa-
tre destinatum, in prima pueritia in Urbem missum, et pro
more illorum temporum scholis et artibus rhetorum esse eru-
ditum, adolescentemque magno cum studio nec sine successu
declamasse. Senec. Controv. ΙΙ. 2. Trist. IV, 10. *Huc ac-
cedit, quod, utin reliquis carminum generibus plerisque poe-
tae Romani huius aetatis Alexandrinorum artem potissimum
sunt secuti, sic quoque elegorum scriptores, imprimis Proper-
tius, Nasonis in elegia proximus antecessor ¹et sodalis, ad
exemplum ac similitudinem Alexandrinorum {sese conformarant,
maxime Callimachi, cuius quaesitam elegantiam ipsi veteres
notarunt: ut Ovidius eam rationem et orationem quasi elegiae
propriam usuque probatam apud populares suos reperiret.
Denique illam aetatem a mascula illa ac sincera vereque
Romana arte ad quaesitam elegantiam et inanem rhetorum
splendorem nonnihil iam inclinasse constat. Itaque poetae
tantum abest, ut recto iudicio aetatis suae a pravo illo ele-
gantiae studio revocarentur atque cohiberentur, ut in eo con-
firmarentur, atque si ei indulgerent, sese placituros possent
confidere.

Restant duo, quae viri docti in his carminibus vitupera-
runt, quorum primum est, quod argumenti similitudine perpe-
tuaque earundem querelarum repetitione legentium animos fa-⁶‘
tigent, alterum, quod nobilitate sensorum veroque illo, qui
poetarum esse debet, animi impetu ‘atque fervore carere vi-

