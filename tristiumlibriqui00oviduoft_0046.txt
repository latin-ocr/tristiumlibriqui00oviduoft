8 PROLEGOMENA.

suos iu itinere errores et casus cum Ulixis erroribus com-
parans sic habet:

Nos freta sideribus totIs distantia mensos
Sors tulit in Geticos Sarmaticosque sinus.

Alter est l, 8, 39.: ‘

Non ego te placida genitum reor Urbe Quirini,
Urbe, meo quae iam non adeunda pede est3
Sed scopulis, Ponti quos haec habet ora sinistri -

Unde, cum in iis locis poeta ita loquatur, quasi inPonto iam
adsit, non temere coniicias, eum tunc, cum illa scriberet, vere
iam in Ponto fuisse itaque ibi demum hunc librum plane ab-
solvisse Romamque misisse. Sed primum illi loci per pro-
lepsin explicari possunt. Deinde poeta a gravi isto errore
etiam alio modo purgari potest. Nam quod ad illa:

Sors tunt in Geticos Sarmaticosque sinus — t

e Strabone constat, Getas quoque in ThracIa habitasse et
Thraciam saepe Scythicis regionibus, quo relegatus Naso
erat, adnumerari. Verba autem:

. Ponti quos haec habet ora sinistri —

ita accipi possunt, ut poeta e mari, ubi ea scriberet, in eas
oras, quamvis haud ita prope adesset, digitis ostendere pu-
tetur. Olim in tertio loco haerebam, qui est in huius libri
carmine sexto, in quo uxorem suam collaudat, quod amicorum
praesidio et fortitudine sua rem familiarem et bona sua contra
scelesti hominis iniquitatem atque iniuriam fortiter defenderit.
Sic enim iudicabam. Cum caussa illa apud iudicia acta ac
victa ab uxore esset, non ea omnia intra breve illud poetae
itineris tempus potuisse fieri atque absolvi, ac minus etiam
uxoris ea de re literas, ad quas in illo carmine respondetur,
ad Nasonem pervenire, cum tam tarda esset ea aetate atque
incerta ratio literarum perferendarum in itinere praesertim,
quale Nasonis fuit, maritimo asperrimaque anni tempestate.

At ille scrupulus tollitur, dummodo intelligamus, tarde admo- ‘⁴

dum eum esse profectum, et post plures demum menses, non

