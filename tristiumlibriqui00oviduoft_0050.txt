12 ‚ ΡΙῑΟΙιΕ(ἶτΟΜΕΝΑ.Ι

elegiaco sensu proprio ac strictiori, in quibus hoministafflicti
et in longinquo exsilio gementis sensus et affectiones, queri-
moniae, spes, vota ac desideria leniori illo atque remissiori,
- qui* elegorum esse debet, orationis habitu ac tenore tractan-
tur3 eaque rursus pro diversitate ‘formae inm dividuntur clas-
ses. Sunt enim alia ad uxorem, alia ad amicos, quorum no-
mina reticentur, in aliis varios sensus suos ac dolores describit
secumque ipse queritur. Altera eorum pars fere narrationibus
poeticis adnumeranda, velut I, 10. in quo iter alterius navis
suae describit, IV, 10. in quo de vita sua exponit, 111, 9.
in quo Tomi unde nomen teneant, narratur, IV, 2. in quo
'riberii tsiumphus describitur. Liber denique IL, in quo ex-
plicate culpam suam apud Principem defendit, rectius illi ge-
neri adscribitur, quod in arte poetica didacticum vocatur, nec
siexordium et finem excipias, fere quicquam cum elegia com-
mune habet praeter versiculos et numeros.

De laudibus horum carminum ut dicatur, commendantur
ea primum, ut Nasonis opera fere omnia, felici quadam vi
inveniendi atque excogitandi. Nam ut, eleganti illo maximo
ad Augustum carmine libri secundi et aliis omissis, de solis
iis dicatur elegis, qui sunt de exsilio, non mediocris profecto
est ad inventionem facultatis, tot tamque diversa* elegorum
argumenta ex una afflicta exsulis conditione locique iniquitate
repetere. Sed de hoc loco infra pluribus dicetur et explica-
tius. Accedit singularis illa, qua Ovidius inter poetas Latinos
eminet, alacritas imaginandi, orationemque omni splendore
ornandi, res vel diversissimas feliciter coniungendi latentesque
in iis similitudines ac rationes investigandi. Huc accedit ingens
copia eruditionis atque doctrinae, non eam dieo, quae pertinet
ad fabulam, in quo genere regnat Ovidius, neque calliditatem “
illam in intimis animi humani sensibus indagandis, sed scien-
tiam historiae, geographiae, morum atque consuetudinum va-
riarum, gentium, rerum coelestium ac naturalium, et Romana-
rum Graecarumque literarum. Parem habent laudem atque!
commendationem Latinitatis. Nam praeter orationis candorem--
illum poeticum, quo pleraque superfusa nitent, genusque di-
cendi, quale elegorum esse debet, lene, remissum et compo-

