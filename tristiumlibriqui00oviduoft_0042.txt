4 PRoLEGoMENA.

rerum vi atque natura diversisque earum generibus more phi-
losophorum disputaretur, quales sunt libri de Consolatione, de
Amicitia, de Officiis, alii. Obstat eidem usus quoque atque
consuetudo Nasonis, cuius sunt libri Amorum, Fastorum, Me-
tamorphoseon et alii. Vid. Scaliger. Poetic. L. III. c. 123.
et 126„ VI. c. ‘'7. Vera igitur et ipsius Nasonis horum car-
minum inscriptio videtur esse libri Tristium vel potius, ut
e ceteris vetustorum librorum inscriptionibus probabiliter con-
cluditur, Trislium libri, et non de Tristibus.

Quo tempore Tristia composita et edita sint, disertis qui-
dem verbis poeta non prodidit3 verum satis clara in iis re-
periuntur vestigia, quae diligentius persequentes non solum ,
quo tempore totum carminum corpus, sed etiam quo armo
singuli libri confecti et absoluti sint, eruere et ad liquidum
explorare possumus. Sed paullo altius repetendum est. Trist.
1., 11, 1 —- 6.

Litera quaecunque est toto tibi lecta libello (sc. primo Tristium),
Est mihi sollicitae tempore facta viae.

Aut hanc me, gelido tremerem cum mense Decembri,
scribentem mediis Hadria vidit aquis,

Aut postquam bimarem cursu superavimus Isthmon,
Alteraque est nostrae sumta carIna fugae.

Ε quo carmine apparet, Nasonem aut sub finem mensis No-
vembris, ut iter per plures dies tempestatibus et adversis
ventis aut aliis caussis tractum et impeditum sit, aut ipso
ineunte mense Decembri esse ab Urbe profectum patriamque
reliquisse. Cui tempori congruunt, certe non repugnant reli-
qui, unde de tempore coniectura est, libri primi loci, qui ad
siderum ortus et occasus pertinent. Primus est Ι, 4, 1. , ubi
de navigatione sua in mari Ionio canit:
Tinguitur oceano custos Erymanthidos Ursae —

Custos Ursae est Arcturus (Vid. interpp. ad h. 1.), quod si-
dus auctore Columella L. XI. c. 1. 2. occidit IV. Cal. Nov.

Conf. Plin. H. N. XVIII. c. 31. Hinc Arcturus etiam pro 1,
auctumno ponitur et tempore tempestatum ac procellarum.

Alter locus est Trist. 1, 11, 13 — 16.

