20 PROLEGOMENA.

liquido apparet, secernenda sunt illa, quae ad genus didacti-
cum aut ad narrationem poeticam pertinere docuimus, et ab
illa vituperatione omnino excludenda. Ad ea vero, quae ad
elegos sensu strictiori pertinent, recte censenda ante omnia
cavendum est, ne ex nostris ea moribus ac sensibus aesti-
manda atque examinanda putemus, sed mente versari in illa
aetate debemus, qua scripta sunt , sensusque ad illius aevi
hominum sensum, mores atque ingenium exigendi. Fingen-
dus cogitatione est poeta, qui in dulci societate dilectae uxo-,
ris , in iucundissimo illius aetatis poetarum et virorum docto-
rum commercio , honoratus ab omnibus , in florentissima ac
pulcherrima totius orbis terrarum urbe plenum prope humanae
vitae spatium laete ac hilare decurrerat. Fingendi Romani,
quibus nihil par Romae erat, quibus, cum mollitie ac deliciis
affluerent, voluptates Urbis et publicae et privatae nulla re
aequari aut compensari posse videbantur, qui porro sub iucun-
dissimo coelo in amoenissima Italiae regione degebant, quibus
patria, ct tali quidem patria, carere pro summa miseria erat
et in communi Europae mediae et borealis illis temporibus
barbaria Ponti et Daciae regiones asperiores, ferociores ac
turpiores, quam nostrae aetati tristissimi Lappiae ac Sibiriae
tractus, videbantur. Profecto haec si reputamus, et Romanis
lectoribus in his carminibus placere debuisse, iucundoque eos af-
ficere dolore, poetam vero eleganter potuisse queri intelligi-
mus, quae nostris auribus ex humiliori quadam natura animi
profecta ac iusto flebiliora esse videantur. Denique permulta
horum librorum carmina sunt huiusmodi, ut etiamsi severa
illa Schillerianae doctrinae trutina examinentur, insignem in
carminibus elegiacis locum merito obtineant. Quare si vitupe-
rationem paullo humilioris ac ssebilioris lamentationis in pauca
horum carminum cadere concedendum est, Schillerus tamen

graviter reprehendendus, quod vituperationem illam quorun— . ·

dam et paucorum elegorum toti librorum Tristium corpori te-
mere attribuit.

„ *ψῃ-,η

